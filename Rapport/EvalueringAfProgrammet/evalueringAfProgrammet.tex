Programmet understøtter alle de påkrævede funktionaliteter såvel som flere af de valgfrie. Vi er derfor grundlæggende tilfredse med programmets egenskaber. Vi kunne godt have tænkt os at have været mere kreative og fundet på nogle funktionaliteter selv, men vi havde ikke overskud til det.

\section{Hastighed}
\label{sec:hastighed}

Programmet er \textasciitilde10 sekunder om at starte op med indlæsning af Krak data, og \textasciitilde40 sekunder om at starte op med indlæsning af OSM data. Gruppen finder begge load tider acceptable, og vi har derfor ikke brugt særligt mange ressourcer på at forbedre dem.

Der er blevet arbejdet meget med hastighed i forbindelse med navigation af kortet (zoom og panorering), og vi mener grundlæggende, at programmets responstider er rigtig gode på dette punkt. Det samme gælder udregning og visning af rutevejledninger.

Programmet kører generelt lidt langsommere, når OSM-datasættet er indlæst. Dette skyldes, at mængden af data er meget større, og at beregningerne på disse data som konsekvens tager længere tid.

\section{Fejl og mangler}
\label{sec:fejlOgMangler}

Vores filtrerede OSM datasæt indeholder ingen information, om hvilken by et vejstykke er associeret med. Det er hermed umuligt at skelne mellem veje, der har det samme navn i forskellige byer. Kun \textasciitilde30\% af vejene i vores OSM-datasæt indeholder information om hastighedsbegrænsinger, fordi vi ikke har formået at udnytte datakilden optimalt. Som en konsekvens af dette er vores rute-beregning upræcis, da det for lang hovedparten af vejstykkerne ikke er de faktiske hastighedsbegrænsninger der anvendes, men derimod en statisk standardværdi efter vejtype. Hvis det er motorvej er den 130 km/t, hovedvej 80 km/t og alle andre tilfælde 50 km/t. 

Vi anser det som en mangel, at programmet ikke tager højde for forbudte højre og venstre sving, samt ensrettede og lukkede veje, selvom det ikke er et decideret krav. Uden denne funktionalitet er der ingen garanti for at de ruter som programmet beregner, er mulige og lovlige at følge i praksis.

\section{Brugervenlighed}
\label{sec:brugervenlighed}

Vores program giver ikke brugeren nogen informationer om hvad mulighederne for interaktion er, og det er derfor op til brugeren selv at udforske programmets funktionaliteter. Dette kunne gå galt, hvis brugeren ikke er bekendt med digitale kort generelt, og derfor ikke har en forhåndsviden om typiske muligheder for interaktion i denne type program. 

Vi havde ambitioner om at lave brugertests af vores program og forbedre brugervenligheden af vores program baseret på resultaterne af disse. Desværre måtte vi indse, at vi ikke havde overblik og tid til at få planlagt og foretaget dem.